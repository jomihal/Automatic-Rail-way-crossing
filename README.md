# Αυτόματη λειτουργία ισόπεδης διάβασης τρένου με το micro:bit

### Σύντομη περιγραφή

Αυτόματη λειτουργία μιας σιδηροδρομικής διασταύρωσης με τις μπάρες να κλείνουν αυτόματα μόλις περνά το τρένο.
Θα χρησιμοποιηθεί ένας **hall sensor** στις γραμμές για την ανίχνευση του τρένου.
Οι μπάρες μπροστά από τη διασταύρωση με το δρόμο ανεβοκατεβαίνουν με τη βοήθεια ενός micro servo.
Όταν οι μπάρες κλείνουν θα υπάρχει ηχητική ειδοποίηση (beeper) και φανάρια που θα αναβοσβήνουν
για να ειδοποιούν τους οδηγούς των αυτοκινήτων στη διασταύρωση.

Για τη δοκιμή λειτουργίας αλλά και την υλοποίηση του έργου θα χρησιμοποιηθεί ένα οποιοδήποτε κοινό τρενάκι
"παιχνίδι" με γραμμές.
Στη μηχανή του τρένου θα τοποθετηθεί στο κάτω μέρος ένας μικρός μαγνήτης ώστε όταν η μηχανή περνά από τον 
αισθητήρα ανίχνευσης μαγνητικού πεδίου (hall sensor), αυτός να ενεργοποιείται δίνοντας κατάλληλο σήμα στο 
micro:bit.

## ΥΛΙΚΑ 
   1. microbit
   2. microbit expantion board
   3. 2x micro servo sg90
   4. hall sensor (5V) με level shifter 5V-> 3.3V ή αντίστοιχος στα 3.3V
   5. 2x LEDs 5mm
   6. 2x Αντιστάσεις 220Ω
   7. passive buzzer
   8. set jumper cables (m-m)
   9. μαγνητάκι
  10. μπαταριοθήκη 4xAA (για το servo)
  11. μπαταριοθήκη 2xAA (για το micro:bit)

### Αναλυτική περιγραφή
Στις γραμμές και λίγο πριν τη διάβαση, έχει τοποθετηθεί ένας αισθητήρας μαγνητικού πεδίου
(hall sensor) που ανιχνεύει το μαγνητάκι που έχει κοληθεί στη μηχανή του τρένου.
Το micro:bit όταν πάρει σήμα σε μια από τις ψηφιακές εισόδους του από τον αισθητήρα (μαγνητικού πεδίου), 
τότε:

     α)  ανάβει τα φανάρια στη διάβαση
     β)  ύστερα από 1 δευτερόλεπτο δίνει σήμα στο servo για να κατεβούν οι μπάρες
     γ)  αρχίζει να παράγει μέσω του beeper (passive buzzer) ηχητικό τόνο
     δ)  αρχίζει να αναβοσβήνει διαδοχικά τα φανάρια στη διάβαση
     ε)  μετά τη συνολική παρέλευση 5 δευτερολέπτων από το αρχικό σήμα, παύει ο ήχος, τα φανάρια σβήνουν 
         και οι μπάρες ανεβαίνουν ξανά.
            
#### Επεκτάσεις
Για την πιο ρεαλιστική λειτουργία της διάβασης μπορεί να χρησιμοποιηθούν:

     α)  ένας 2ος αισθητήρας μαγνητικού πεδίου στην άλλη πλευρά της διάβασης, ώστε να ανιχνεύεται
         το τρένο όταν κινείται και από την αντίθετη κατεύθυνση της γραμμής
     β)  άλλα 2 LED για την οπτική ειδοποίηση από την άλλη πλευρά του δρόμου


